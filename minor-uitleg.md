---
layout: template.njk
title: Informatie Minor
---

<!------- Minor Beschrijving ------->

<div class="minor-uitleg">

[terug naar home](/)

<section>

## Wat houdt de minor in?
In de minor Exclusive Design ga je dingen bedenken en maken voor die mensen die we vaak vergeten. Je gaat tailor made oplossingen ontwerpen voor én met echte mensen met echte beperkingen, lichamelijk of geestelijk. Heel specifiek en heel exclusief voor één enkel mens. 

Vandaar de naam Exclusive Design.

Aan wie moet je denken als we het hebben over mensen met beperkingen? Natuurlijk gaan we werken met iemand die blind is, of doof (of Doof, dat verschil ga je ook leren). Maar denk ook bijvoorbeeld aan iemand die een motorische stoornis heeft. Of iemand die laaggeletterd is. Of iemand met een angststoornis. Misschien ken je zelf nog wel iemand voor wie de wereld wel wat beter ontworpen kan worden.

"Maar," hoor ik je denken, "is dat niet het domein van Inclusive Design?" Ja en nee. Bij Inclusive Design ontwerp je iets wat voor iedereen goed te gebruiken is. Wat natuurlijk een prachtig streven is. Het grote probleem bij Inclusive Design is de zogenaamde ability bias: het feit dat er veel minder expertise is in het ontwerpen voor die mensen die we meestal negeren, zoals mensen met beperkingen. Dus als je echt inclusief wil ontwerpen dan heb je specialistische expertise nodig. En die expertise ga je opdoen tijdens deze minor, samen met je studiegenoten en de mensen met wie we gaan ontwerpen. En ja, het zou heel goed kunnen dat je iets gaat ontwerpen wat achteraf helemaal inclusief blijkt te zijn. Maar het kan ook heel goed dat het echt alleen maar voor één enkele situatie werkt. Dan weten we dat ook weer.

Je gaat intensief samenwerken met studenten van uiteenlopende studies. Iedereen brengt zijn eigen expertise mee. Net als degene voor wie, en met wie, je gaat ontwerpen. Het is je wellicht al opgevallen maar telkens wordt er benadrukt dat je niet alleen voor iemand gaat ontwerpen, maar vooral ook samen met deze persoon. Het is de bedoeling dat zijn of haar identiteit en expertise een grote rol spelen in het ontwerpproces; net zoals jouw identiteit en expertise. 

Er is op dit moment te weinig expertise op het gebied van ontwerpen voor mensen met beperkingen. En dat is eigenlijk best vreemd, want sinds een aantal jaar is het in meer en meer gebieden verplicht om toegankelijk te ontwerpen. Met deze minor zetten we een klein stapje in de richting van een inclusievere en toegankelijkere wereld. 

Na afloop van deze minor heb je grondige theoretische én praktische kennis van, en een kritische houding tot de best practices en richtlijnen die er zijn op het gebied van ontwerpen voor mensen met beperkingen. Je hebt een grondige kennis van inclusive én exclusive design. En het allerbelangrijkst: je hebt samengewerkt met een divers team om een echte oplossing te bedenken waar iemand echt iets aan heeft.

</section>

<!------- Semester ------->
<section>

### In welk semester volgen:
Blok 3 of 4

</section>


<!------- Aantal studenten ------->
<section>

### Aantal studenten
**Minimaal:** 20 studenten  

**Maximaal:** 25 studenten

</section>


<!------- Leerdoelen ------->
<section>

## De Leerdoelen 
De leerdoelen zijn gebaseerd op de vier exclusive design principles:

### Study situation.
- Je ontwerpt vanuit observaties, en niet (alleen) vanuit opgebouwde expertise.  

### Ignore conventions.
- Je kent de bestaande (ontwerp)conventies.
- Je gebruikt deze conventies met een kritische houding in je ontwerpproces.

### Prioritise identity.
- Je gebruikt de identiteit van degene voor/met wie je ontwerpt in het ontwerpproces
- … maar ook jouw eigen identiteit.

### Add nonsense.
- Je onderzoekt ook die oplossingsrichtingen die misschien niet direct voor de hand liggen
- Er is ruimte voor plezier

Als je je meer wilt verdiepen en informeren over Exclusive Design, bekijk dan de website [Exclusive Design Principles](https://exclusive-design.vasilis.nl/)

</section>


<!------- Courses ------->
<section>

## Courses
Er zijn drie basisvakken die in dienst staan van de eindopdracht. Want uiteindelijk wil je natuurlijk iets maken.
*Iets* bedenken en maken voor én met iemand met een beperking
Prototyping
Richtlijnen en ethiek in toegankelijk ontwerp
Design research

</section>

<!------- Toelatingseisen ------->
<section>

## Toelatingseisen
Het is ons doel om jou een praktische en theoretische basis te geven waarmee je prototypes en producten kunt ontwerpen, heel specifiek voor en met echte mensen met echte beperkingen. Dit betekent dat deze opleiding niet alleen interessant is voor studenten van een zogenaamde "design-"opleiding maar zeker ook voor mensen van buiten het "design-domein".

Hieronder staan een aantal eigenschappen die we belangrijk vinden. Herken je je in een flink aantal hiervan? Dan is deze minor iets voor jou:

- Je werkt graag met mensen. Dat lijkt me vanzelfsprekend.
- Je verdiept je graag in onbekende situaties.
- Je maakt graag dingen.
- Je hebt een kritische houding ten opzichte van je eigen werk, en dat van anderen. Je kan dus ook tegen het krijgen van kritische feedback.
- Je staat open voor het experiment, er is nog veel onbekend op dit gebied namelijk.
- Je bent in staat om zelfstandig te werken
- Je werkt hard, het is echt wel een pittige minor

Lijkt deze minor je wat? Tof! We horen heel graag van je waarom dat zo is. 

*Deelnemers hebben de propedeuse en minimaal 40 EC in de hoofdfase behaald.*

</section>

<!------- Algemene informatie ------->
<section>

## Algemene informatie

**Type minor:** Minormodule (15ECTS)

**Locatie:** Amstelcampus

**Faculteit:** Digitale Media en Creatieve Industrie

**Verantwoordelijke opleiding:** Communication and Multimedia Design

**Thema's:** Mens en Maatschappij, Media en Communicatie, Design en Creatie, Gezondheid, Techniek, ICT

**Contacttijd:** Het is een intensieve, fulltime minor

**Contactpersoon:** Vasilis van Gemert

</section>

</div>